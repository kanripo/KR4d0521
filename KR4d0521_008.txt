# -*- mode: mandoku-view; -*-
#+TITLE: 筠軒集
#+DATE: 2015-08-25 00:12:55.168281
#+PROPERTY: ID KR4d0521
#+PROPERTY: BASEEDITION WYG    
#+PROPERTY: JUAN 卷八
<pb:KR4d0521_WYG_008-1a>¶
欽定四庫全書¶
　筠軒集卷八¶
　　　　　　　　　　　　　元　唐元　撰¶
　　五言絶句¶
　　　題蔣子中畫竹及對奕圖¶
我圃延千箇君牕隱一枝秋陽宜辟易開卷洒輕颸¶
　　　又¶
不語機關險頻收局面新百年輕費日一著要先人¶
<pb:KR4d0521_WYG_008-1b>¶
　　　早起¶
出郭星垂野穿林露濕裘風髙猶過鴈月黒有行舟¶
　　　又¶
官河氷稍解鵝鶩曉先鳴負擔爭趨市騎驢偶出城¶
　　　又¶
半落城隅月猶殘塔上燈羇懐易蕭瑟衰鬢久鬅鬙¶
　　　偶書¶
積潦官河漲舟行與路平何人爭港入鵝鶩忽飛鳴¶
<pb:KR4d0521_WYG_008-2a>¶
　　　又¶
牕黒遲烏彩船輕勝馬蹄路聞吳語雜身類楚囚棲¶
　　　又¶
避俗聊孤坐登橋忽見山江東雲在眼問我幾時還¶
　　　又¶
雪色催衰鬢蘭芽數稚孫清風渾負我夢想竹邉門¶
　　　又¶
橋轉東西路舟行縹緲仙酒旗風力健紅袖雨㾗鮮¶
<pb:KR4d0521_WYG_008-2b>¶
　　　又¶
來往葑門路于今又一年祗應橋下水解照我華顚¶
　　　又¶
毎道還家好翻嫌數日長不知垂老境寧得幾炎凉¶
　　　又¶
有弟炎州隔鴈希難得書歸來頭髪白莫遣酒盃踈¶
　　　續書¶
吳童白如雪吳女勝於花戱擲氷盤果縁渠倍憶家¶
<pb:KR4d0521_WYG_008-3a>¶
　　　又¶
盡日行城市渾無相識人陽山能顧我面目了無塵¶
　　　又¶
江魚初罷市今日賣河豚時服黄襦袴人家矮蓽門¶
　　　又¶
易動豆羮色頻麾夜客戈凄凉泰伯廟憔悴武城歌¶
　　　又¶
鏤巧太湖石舁來動百枝倉黄識新主臺榭摠相宜¶
<pb:KR4d0521_WYG_008-3b>¶
　　　又¶
老境寧餘幾抄書無厭時循墻憐聚蟻俯檻愛新枝¶
　　　又¶
風度蠲秋暑雲移翳夕曛香盤行詰曲嚴肅事心君¶
　　　又書¶
柔櫓無停響鄰鷄不肯鳴依稀牽曉夣苑轉泥愁城¶
　　　又¶
細簟含秋冷飢蚊减暮喧挑燈抄易罷孤坐了無言¶
<pb:KR4d0521_WYG_008-4a>¶
　　　又¶
誰悟浮生理紛紛醉夣中安貧無愧怍或許是英雄¶
　　　過嘉禾始聞鵑¶
祗道思歸切今朝漸近家却嫌䳌語贅啼血染山花¶
　　　又¶
壠蜀烟塵雜幽燕殺氣殘茫茫天地闊歸路爾應難¶
　　　又¶
邵子天津聽東川杜老吟月斜煙樹老遺恨夜況況¶
<pb:KR4d0521_WYG_008-4b>¶
　　　夜坐偶成因憶吳㑹舊逰¶
河響喧舟入窓虛漏月明于今仍是客擁被聽松聲¶
　　　又¶
書燈鏖永夜推枕即窓明却喜還家夣經旬不到城¶
　　　又¶
謫龍纔七日窺豹未全斑丹黒嗔人老今年學住山¶
　　　曉望¶
幽齋十日雨與山竟相忘橋邉稍延佇逺岫雙眉長¶
<pb:KR4d0521_WYG_008-5a>¶
　　　又¶
羣峯翠撲衣冉冉導行色虎迹大於盤勸君慎出入¶
　　　送汪宗父歸隱南山一十首後五首述舊逰¶
宣平隱南山身逐紫煙去惟餘禮斗壇髙掛藤蘿樹¶
　　　又¶
金陵領羣仙橋山弓劔在歸來構髙堂迺見東郭外¶
　　　又¶
獨嫌山未深脫身友樵牧芝田野鹿耕翻愛一枝足¶
<pb:KR4d0521_WYG_008-5b>¶
　　　又¶
沽酒下深村摘茶經絶岫浮邱一遇翁新識道門秀¶
　　　又¶
異竹排黄金幽泉注蒼玉靈君衞雲根應耳道書熟¶
　　　又¶
總角快清逰囘頭六十載寄語花瓢仙莫怪顔色改¶
　　　又¶
天梯三十六何異百八盤赤藤巖溜滑烏㡌松風寒¶
<pb:KR4d0521_WYG_008-6a>¶
　　　又¶
洪俞金石友及余各能詩瑶壇醉吟地雲影今離離¶
　　　又¶
汪仙醸雲泉果核羅籩豆大呌落天星不顧濕襟袖¶
　　　又¶
四䕫化黄壌此老猶華顛家無錢一孔漫有詩千篇¶
　　　退宻庵¶
退食蠶作蠒蛻骨龍欲飛𥅆翁識天道歸採故山薇¶
<pb:KR4d0521_WYG_008-6b>¶
　　　七月十八日題汪金嶺¶
松林穿笋輿臺笠霑㣲露山深不逢人小橋横野渡¶
　　　又¶
荒年饒美稼流水度雙陂果墜寒塘響松風滿面吹¶
　　　書窓注泉一泓偶成¶
山居厭禽聲近市雜人語湛然寸心存俯視一泓水¶
　　　又¶
莫言江海深蛟鰐禍不小只此涔蹄間亦足樂魚鳥¶
<pb:KR4d0521_WYG_008-7a>¶
　　　又¶
星光著幾箇雲影可八荒要濯冠上塵請君向滄浪¶
　　　鮑道原錢氏小景釣臺¶
把釣人應逺雙臺入杳㝠瀬猶嚴氏姓山是漢時青¶
　　　又¶
孰不登台鼎多遺汗簡羞至今鳴釣瀬風裡一絲柔¶
　　　班姬題扇¶
婉孌儒家女凄凉團扇詩情知辭輦日花唾笑渠痴¶
<pb:KR4d0521_WYG_008-7b>¶
　　六言絶句¶
　　　留别良輔諸君¶
隔竹數聲啼鳥當門兩樹桃花春色留人不住江東客¶
子思家¶
得意池塘夣草驅愁筆頴生花日暖鶯方出谷泥融燕¶
未成家¶
早喜囊中脱頴新愁霧裏㸔花香火縁俄一載琴書伴¶
恰三家¶
<pb:KR4d0521_WYG_008-8a>¶
　　　即事呈龔子敬¶
弹冠而仕已老刺船以嬉若人文字稗官野史冠童舞¶
雩暮春¶
鳥鵲争喧墮地鳳凰逺去棲梧薄技操觚弄翰時情鼓¶
瑟吹竽¶
未聞一飯三矢尚可斗酒百篇摘頷到無可白著書何¶
有於𤣥¶
　　七言絶句¶
<pb:KR4d0521_WYG_008-8b>¶
　　　七月十九日雲嵐王陵留題¶
虎戰龍爭天地老林深塚閟鬼神幽英雄不是知機早¶
奈此雲山萬木秋¶
　　　題張文玉桃竹翠羽¶
漢武求仙事杳㝠當時鳥使亦通靈瑶池宴罷無消息¶
竹徑桃蹊刷翠翎¶
珍禽有意露文章况在春風桃李場何似全身入幽隱¶
舊山唼草水泉香¶
<pb:KR4d0521_WYG_008-9a>¶
　　　關廟諸生讀書分韻得丹字¶
天下三分國步艱卯金遺燼未全寒陣雲疑壓荒祠黒¶
猶識將軍一寸丹¶
　　　九月八日聞梅坡判簿偕希賢仲賢仲氏清之¶
　　　登問政因賦小詩扣清逰之所得¶
問陟花屏第幾重長松幾樹似虬龍候賢亭上同誰話¶
曽見仙翁挾短笻¶
問飲幽亭酒幾樽山猿幾箇護柴門寒塘果落聲何似¶
<pb:KR4d0521_WYG_008-9b>¶
度宻穿深日未昏¶
洞裡黄花供物色山頭烏㡌費矜持短籬白屋村村酒¶
斜日青山處處詩¶
　　　葉村道中書所見¶
鶯兒何處話言佳破夣猶欣浣客懐誰向林塘營小隱¶
琅玕百箇護幽齋¶
父子扶犂泥沒膝人間猶見古豳風桑麻無限春心在¶
萬古流行天地中¶
<pb:KR4d0521_WYG_008-10a>¶
　　　黟川雜詠¶
翠瑶為壁住人家一夜山前聽亂蛙莫恠客衾凉似水¶
淙淙飛澗隔窓紗¶
雷公劈石劣通人處處叢祠覆暗塵香冷乞靈人亦少¶
蘚㾗侵座草摇春¶
山到靄崗天展畫溪分横港地鳴絃烏犍耕罷眠青草¶
白鳥飛來破紫煙¶
二十年前厭路塵還將衰鬂照溪濵竹籬蓬戸更新主¶
<pb:KR4d0521_WYG_008-10b>¶
只喜青山面目真¶
　　　贈葉君訥¶
絳灌忘言漢運昌龍翁大辨善深藏酒闌豪俠露肝膽¶
清裁斯人孰短長¶
溺口諸賢悔吝隨金人畢竟是吾師要知論事囘天力¶
不是區區嚅囁兒¶
　　　四月十五日携兒桂溪上聞鶯¶
水邉藜杖竹邉居不用移家祗載書稍喜東鄰來往熟¶
<pb:KR4d0521_WYG_008-11a>¶
流鶯多處最憐渠¶
書生作計太悠悠只聽鳴鶯也合留水北水南行欲徧¶
天青麥浪半含秋¶
　　　感懐偶書¶
鬭智謾誇三十里還家那待一千年舊經行處新門巷¶
斜日輕風樹樹蟬¶
　　　二十四夜不寐¶
機舂伊軋直至曉搗盡空山萬古愁譙念畸人元少寐¶
<pb:KR4d0521_WYG_008-11b>¶
露莎微咽候蟲秋¶
　　　雪後¶
路轉溪横忽逺峯雪晴猶亞最髙松蹣跚足蠒尋山店¶
慚愧閒僧扣莫鐘¶
　　　題黄氏皆春亭¶
自家意思窓前草滿目紅酣川上花十二欄干風雨齊¶
有人來此岸烏紗¶
　　　山中偶成¶
<pb:KR4d0521_WYG_008-12a>¶
曙色窺忩眼未開溪聲併入枕邉來長年官堠蹣跚足¶
今日青山不我猜¶
　　　客窓述懐寄竹逸訓導羅君¶
屋近幽林好鳥鳴圓吭宛轉太勞生病餘廢格書聲日¶
只㸔魚兒作隊行¶
溪聲逼枕夣魂冷山色當門笑語佳弄鏡燒香消永日¶
直須平步到無懐¶
鷄聲咿喔不能休汝亦何知氣候周白日荒荒人易老¶
<pb:KR4d0521_WYG_008-12b>¶
乾坤消得許多愁¶
先生去後斷知聞只見松梢不見雲行過寒塘便愁絶¶
尋常揖别此中分¶
儒碩堂中㸔醉貌朝陽亭上勘詩篇寒塘照影何人共¶
目送飛花只自憐¶
　　　嵗晏書懐五首示第五兒桂芳時留古宣¶
日日霜風掠户驚今朝急霰瓦溝鳴天寒附火何人舍¶
時過金陵第幾程¶
<pb:KR4d0521_WYG_008-13a>¶
老大生涯墮硯坑寒燈照影欲殘更老妻應道還家晚¶
晴樹虗占鵲噪聲¶
水寺雲廊處處詩揮絃正爾要人知却憐方丈逢知己¶
坐對東林月上時¶
兒時嵗節換衣裳手捧椒盤有底香十載風埃淹客路¶
小窓燈火易凄凉¶
中宵急雨打踈櫺滴碎羇人一寸心舊恨新愁衣百衲¶
恰如針迹宻難尋¶
<pb:KR4d0521_WYG_008-13b>¶
　　　贈徐伯英¶
月溪溪上識先公五十年前一夣中重見郎君頎整面¶
溪光月色恍然同¶
委巷横街訪故人碧窓朱戸與時新斷橋流水孤山路¶
撩亂殘梅㸃角巾¶
茅屋杜陵今幾間階前踏破白雲閒相逢要覔君新句¶
坐對南溪雪後山¶
　　　暫如休邑有感舊友汪公才¶
<pb:KR4d0521_WYG_008-14a>¶
欹枕無眠憶舊逰半牕風雨替人愁新豐酒好誰堪共¶
贏得兒童笑白頭¶
酒興如山不可摧詩狂落筆是瓊瑰未應老去甘才盡¶
好借雄風上楚臺¶
　　　文玉餉墨作小詩趣之¶
平生清苦墨磨人几格無端日積塵分贈豹囊應絶倒¶
黒蛟翻影硯池新¶
黒臥梅庭透骨香煩君遣送到山房衰年摇膝吟風月¶
<pb:KR4d0521_WYG_008-14b>¶
不是龜兒學二郎¶
崑山寸玉紫光浮報以霜毫久未投老去幸逃吞墨汁¶
扁舟追夣過羊裘¶
　　　次韻江賔暘寄盧君警曹¶
汪村渡口據吟鞍聞道將軍教令寛典鷫鸘裘觴使客¶
種琅玕竹報平安¶
布袍曽不異初來戸掩蒼苔詎肯開官舎有梅氷作骨¶
紛紛桃李但輿臺¶
<pb:KR4d0521_WYG_008-15a>¶
架上書多許亂抽相逢𤣥髪誦如流廣平鐵石心猶在¶
不作人間繞指柔¶
　　　三月二十八日曉起㸔牕前牡丹叔固許送緋¶
　　　桃¶
絳幌春風剪剪寒幽禽破夣客衾單山居近喜無風雨¶
自起開簾㸔牡丹¶
東園咫尺逈蓬萊試問名花一一開别種緋桃深著色¶
煩君剪取數枝來¶
<pb:KR4d0521_WYG_008-15b>¶
　　　詠史舊題¶
西都酷吏虎而冠厭世張湯僅有棺縱許杜周家鉅萬¶
青編遥夜幾人㸔¶
寳釵百萬貽身禍尤物胡為累子孫鬼責人愁無了日¶
草生偏在貴人門¶
　　　江賔暘詩來賦七言六首以謝¶
警曺盧子去已久望極天涯詩不來忽見山僧擎藥籠¶
夜光錯落向人開¶
<pb:KR4d0521_WYG_008-16a>¶
賔暘有句幽然光又似冠冕趨朝行老夫貪讀至丙夜¶
月冷西壁紛啼螿¶
邇來有口欲挂壁獨問先生安隱無茅茨一盃酒煞好¶
能令我輩㵼明珠¶
杜門懶與世俛仰讀書頭白忘魚筌申屠不入黨錮傳¶
夷吾自著貴和篇¶
書藏四葉有子讀門對千畦帶雨耕深居愛惜天下寳¶
笑我老作東西行¶
<pb:KR4d0521_WYG_008-16b>¶
明徳堂中觀㑹弁于今入室似無人堪怪皇天無老眼¶
幽花小草自為春¶
　　　和靖觀梅圖¶
箇箇寒英太極圈軟紅塵裡識詩仙只今人鶴同凄冷¶
漭漭湖光月一天¶
　　　寒夜偶成¶
墮窓殘月一㾗白撼地髙風萬籟隨莫怪羇愁不成寐¶
故山春逗早梅枝¶
<pb:KR4d0521_WYG_008-17a>¶
老妻多病怯新寒笑我鮎魚上竹竿夣想稚孫初學語¶
買舟何日過嚴灘¶
　　　葑門客夜書懐五首兼簡汪謙父¶
少年不省愁兼病愁病都隨老大來豈是吳歌太凄苦¶
祗縁心緒久摧頽¶
父子三人共冷齋夜闌呼夣語幽懐真成客裡重為客¶
愁聽風軒葉走堦¶
一月無書即惘然安書頻至喜成顚大兒扶母㸔新菊¶
<pb:KR4d0521_WYG_008-17b>¶
此樂人間勝萬錢¶
寒夜樓頭捧酒杯依稀吾母喜顔開空餘五載霑衣淚¶
松柏岡頭鶴夣囘¶
良朋十載對書燈官冷同為有髪僧君到故園攀夏果¶
我歸艇子觸溪氷¶
　　　贈教諭黄君歸吳¶
翼之字出定武石伯亮藥識神農書邂逅一樽吳市酒¶
殷勤滿筥太湖魚¶
<pb:KR4d0521_WYG_008-18a>¶
　　　道傍見梅¶
寒林荒澗野心性凄風淡日鐵肺肝置之道傍終倔強¶
豈為俗眼供竒觀¶
商山翁試調護手南陽老扶炎祚功一時張弛亦在我¶
縞衣素面臨春風¶
氷容逈立古道側冷眼㸔盡行人忙豈同苦李人唾棄¶
功成鼎實逺見嘗¶
　　　三月十一日清明雨作因憶吳門虎丘舊逰逺¶
<pb:KR4d0521_WYG_008-18b>¶
　　　寄青山李先生¶
低簷挿栁翠條條無數輕裾度石橋日暖虎丘山下路¶
閙竿兒伴酒壺挑¶
船窓半掩翠蛾顰為恨輕陰雨壓塵誰弄玉簫聲要妙¶
官河占斷一城春¶
吳王埋骨金何在坡老題詩刻尚新石澗阿誰來洗手¶
碧鈿烟草共分春¶
　　　山中偶成¶
<pb:KR4d0521_WYG_008-19a>¶
水流石罅聲偏激試引平鋪竹徑間碧幹明當添秀色¶
頻來題字記幽閒¶
　　　寓嘆¶
飢死疫死連萬里榆食草食悲當年化國日長可百嵗¶
貞觀斗米曽三錢¶
鵠面無肉皮欲死葛葉有根山為摧天逺若聞天亦泣¶
韓滉米舟胡不來¶
貧家斗粟償子本可憐孤注蕎麥花霜晴黒實挂滿樹¶
<pb:KR4d0521_WYG_008-19b>¶
端能少貸東西家¶
秋田小熟面復光尚苦米價昻他鄉黄苫爛盡屋脊見¶
猶有敗壁書流亡¶
千家魚鼈太湖笑幾人僵仆雪風寒吳江平地水三尺¶
飢疫粗息天作難¶
績燈夜半挑愈燄書忩煜煜綴玉蟲百年三萬六千日¶
如此相煎成老翁¶
華山陳搏臣好睡澤畔屈平人獨醒林阿急澗鳴自獻¶
<pb:KR4d0521_WYG_008-20a>¶
窓中列岫眼能青¶
　　　十二月三日與桂尋梅過田舍¶
墨君三生作仇耦寒梅半面含幽葩水生野碓聲愈急¶
却㳂沙路尋田家¶
草荒曲岸㸔犢過橋度獨木呼兒扶日暄瑟瑟沙滿屨¶
誰掃尋梅涉澗圖¶
鵝兒唼草母亦喜竹本照水孫同長父吟子和路人笑¶
一枝到手先春香¶
<pb:KR4d0521_WYG_008-20b>¶
　　　題畫鷹卷¶
架上蒼鷹膽氣麄眼中狐兎掃教無雲霄爪翮聊覊束¶
鐵馬將軍待一呼¶
　　　上元夕師潭觀社公燈憶家¶
&KR1379;&KR1379;皷響東西社閃閃燈眀上下村待月柳梢憐獨自¶
賣餳擔畔想諸孫¶
燈光愛與溪光接人影遥依樹影逥白木橋頭風掃面¶
吾家月好照深盃¶
<pb:KR4d0521_WYG_008-21a>¶
　　　三月三十日遣興呈羅履祥黄彭叟¶
人言惜春不肯睡我自開門㸔逺山畢竟殘紅易塵土¶
雲浮松蓋意長閒¶
　　　贈地理楊仲髙¶
馬革裹屍功異域烏鳶嘬肉厄㐫年桐棺三寸猶難覔¶
那識青囊有地仙¶
中原𦵏地平如掌南紀山川禍福多拘忌愈深留腊骨¶
兒孫容易鬢成皤¶
<pb:KR4d0521_WYG_008-21b>¶
善𦵏景純無逺計一身存殁自難防救貧三十六龍脉¶
猶許聞孫擅世長¶
　　　教諭黄君余舊識於吳庠比嵗横經績邑猥客¶
　　　授山中不獲再見燕鴻相避殊可憾也輒因贈¶
　　　行賦七言二首㑹吳中知舊道甫問訊¶
萬艘魚米勾吳郡百畆儒宫丞相園經閣何能辨魚魯¶
青燈老眼未全昏¶
龔湯已作飛仙去陳鄭今為後學師踏徧吳城人不識¶
<pb:KR4d0521_WYG_008-22a>¶
踈簾細雨舊論詩(龔子敬/湯碧山)¶
　　　題蘇武牧羊圖¶
身逐羣羝草色秋手持漢節雪䝉頭可憐屬國償勲薄¶
談笑紛紛盡列侯¶
雪暗穹廬少日光嚥氊那得飫中腸誰言漢使心如鐵¶
也為姬人一笑忙¶
　　　題陳生明皇洗馬圖¶
五龍毛骨代間無逺市邉城上帝都珍重君王賞神駿¶
<pb:KR4d0521_WYG_008-22b>¶
内家别有洗兒圖¶
舞馬筵前豈物妖銀鞍倉猝授天驕范陽孰使遺腥穢¶
賜浴温泉洗未銷¶
　　　子壽公約詠機舂¶
水落一堦翻碎玉臼投萬杵響空山朝朝只為人餬口¶
頗似浮生不得閒¶
歇時杵挂髙梁上動處輪翻急浪中萬斛珠璣飽癡腹¶
古人機巧不言功¶
<pb:KR4d0521_WYG_008-23a>¶
　　先君子梅臞先生嘗詠機舂有水落一堦翻碎玉¶
　　學者膾炙元向年用之矣今再用不敢忘吾親也¶
　　　十二月初十以來思歸排悶¶
山僧獨在山中宿我亦蕭條坐冷齋鄰磬殘聲度幽樹¶
辛酸一掬異鄉懐¶
翁媪霜毛幾許長孫雛燭下誦琅琅江空嵗晚不歸去¶
行遶荒苔百尺廊¶
慣嚼朝虀淺甕氷夜忩猶占讀書燈微官敢羡摩空翮¶
<pb:KR4d0521_WYG_008-23b>¶
末路何嗟繫日繩¶
邂逅行臺識聶公賞音不用嘆文窮人間信有鼠成虎¶
孰許曹劉摸索中¶
愁本無根底處生惺惺睡眼數殘更誰令索索葉墮瓦¶
暗觸家尨三四聲¶
健兒耐冷送殘更半帶吳歌欵乃聲客子去家三百里¶
殘年能絮祀先羮¶
四皷無眠長抵晝須臾合眼即黎眀却慿飛夣尋親友¶
<pb:KR4d0521_WYG_008-24a>¶
門巷驚囘爆竹聲¶
　　　王君實約竹隱堂小酌¶
主賔列坐香風吹烏巾挂在桃花枝千鍾縱濕劉伶土¶
何似生前一酌之¶
小亭四面吸山光竹隱堂西夕照黄今日芳筵共歌笑¶
他年荒塚上牛羊¶
文章不直一杯水富貴都同春夣婆箕踞科頭從爾汝¶
輕衫快馬上坡陁¶
<pb:KR4d0521_WYG_008-24b>¶
　　　崇文一首并序¶
　　　　崇文送士友也士友校藝于有司亷侯饑之¶
　　　　郊命其客唐元為之歌曰¶
昭代崇文肇始先皇曠視遐世化俗洋洋曰傳法在余¶
惟世祖是光迺詔郡國迺徴賢良迺斷宸衷惛怓翕藏¶
燁燁士子循彼周行豈曰充位資爾稲粱亦既九載其¶
思無疆於皇繼聖為天下王庸敦舊物藝苑載揚迺宏¶
厥宇櫛比蜂房毋窘風雨誦聲炳琅繄惟良牧勸駕是¶
<pb:KR4d0521_WYG_008-25a>¶
將籩豆惟嘉有酒其香剗華就實鳯鳴朝陽被爾青紫¶
見爾明堂庻幾徽國斯道攸彰¶
　　　題周君實蘭圖¶
孌彼幽姿需沙介石無人亦芳君子之徳名托楚騷根¶
滋春雨沙寒水香毫端欲語¶
　¶
　¶
　¶
<pb:KR4d0521_WYG_008-25b>¶
　¶
　¶
　¶
　¶
　¶
　¶
　¶
　筠軒集卷八¶
