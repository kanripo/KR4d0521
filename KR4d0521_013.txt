# -*- mode: mandoku-view; -*-
#+TITLE: 筠軒集
#+DATE: 2015-08-25 00:12:55.271719
#+PROPERTY: ID KR4d0521
#+PROPERTY: BASEEDITION WYG    
#+PROPERTY: JUAN 卷十三
<pb:KR4d0521_WYG_013-1a>¶
欽定四庫全書¶
　筠軒集卷十三¶
　　　　　　　　　　　　　　元　唐元　撰¶
　　　鄭震父資深堂賛¶
自得之學由益而彰所資者深愈出愈長始由心悟履¶
若康莊如彼積粟有千斯倉如彼植木連林蒼蒼隨用¶
隨足頋比探嚢惟兹書燈再世耿光得為己有幽貞永¶
藏久蟄斯奮我車我航在昔陶朱治生有方助邉卜式¶
<pb:KR4d0521_WYG_013-1b>¶
爰拜為郎我其噬膚彼淺易量歸構吾廬榱桷煒煌居¶
仁之宅惟義是彊養爾靈龜永世其昌¶
　　　吉雲賛¶
水土輕清之氣下生於地上浮扵天非煙非雲郁郁紛¶
紛是謂卿雲殆為中國聖眀出也至正初元嵗在辛巳¶
日在戊辰時在未申之間黄道按節欲側未傾唐子步¶
扵庭外廼視寥廓凝碧蕩銷氛翳若翦衣剰綵落落匀净¶
若魚龍透浪甲次鱗集若浩刼之園琪花玉樹磅礡巨¶
<pb:KR4d0521_WYG_013-2a>¶
麗已當飄落投軒委陛上界僊官怡玩良久不散俾下¶
土之人俯嗟仰惜目睒神駭雖辯喙不能道神變絶藝¶
不能模彷髴唐子曰異哉吾所未覩也按雲氣出江淮¶
者正白其青潤蔽日扵西北主舉進賢良今攷其色初¶
白輙漬㣲青地屬大江以南而指燕代之域賢良之士¶
其際文昌之運而彚征歟稗官小說古所不廢宜上之¶
太史氏乃作賛曰山川氣騰為裳為衣翦之裁之天女之¶
機爾神駿奔㨗出瑰詭冠日依霞吉祥止止¶
<pb:KR4d0521_WYG_013-2b>¶
　　　題淵明小像¶
晉俗薄禮教公則以彌縫使淳歸之魯叟輕倫類則遣¶
一力與子而令善遇之酣麯糵賦止酒篇以見志典午¶
有是人哉今觀小像其不忍義熈而書甲子之意欝欝¶
在眉目間三季以來信不多得吁¶
　　　題朱仁仲小像¶
今人今服内保真醇瞭然其視頎然其身謂為仁仲耶¶
屢扣之而不見荅謂非仁仲耶則既呈露乎毫端之春¶
<pb:KR4d0521_WYG_013-3a>¶
是為主靜之靜求仁之仁庻無愧乎儒紳¶
　　　題巴林水墨龍虎圖¶
嘘雲而興澤周八極成功不居寒潭晝寂&KR0108;威利爪百¶
獸莫當風低黄蘆慎汝行藏(巴林䝉古人有畫龍/題詠卷余嘗為之跋)¶
　　　太原王才塑工賛¶
夫繪事古矣像設焉非古也金鑄木偶焉古矣土焉非¶
古也尸法不行於後世自&KR0360;笁鬼神之説勝之也嗟夫¶
日月星辰之為服龜蛇之為旐龍合之為盾以至圖形¶
<pb:KR4d0521_WYG_013-3b>¶
求相斯繪焉而已太廟之金人芻靈之易俑斯金焉木¶
焉而已攷之尸法為祭物有異數禮有異時固未嘗數¶
數蘄於鬼神也是前數者古人特寓於制度警戒求賢¶
之間而非像設之為後世五祀社稷之主無預矣呪誦¶
喧呶金帛雜施而求為福田利益者比比皆是豈古所¶
遺巧而今之為技因時出焉安知楊惠之之徒不再生¶
於僧繇之門而殆猶過之者歟余聞塑畫同出一法皆¶
足名家近世中州塑工精妙逺甚觀其飛土為像切中¶
<pb:KR4d0521_WYG_013-4a>¶
䋲墨殆與承蜩弄丸斵輪去堊同一工巧余方欲識其¶
人而未獲適吳郡府推張公告元言曰太原王才字大¶
用是其人也天性機警塑技實超等倫則凡風雨明晦¶
陰陽之慘舒喜怒歡怨情思之通欝壹發&KR0204;掌故能倣¶
百物窮象罔意之所詣磁針脗合其大而為天人為聖¶
為賢為佛菩提為金剛身小而為霞為雲為弓劔為鈴¶
鐸翔而為鳳為蛟龍馳而為獅為象為馬變而為鬼為¶
神驚心怵目無不曲盡其妙然後知大化生物之心亟¶
<pb:KR4d0521_WYG_013-4b>¶
探遽取不可殫詰彼其進於技一至於此亦神矣異時¶
仙宫梵宇以其像設巨麗飾以金碧熏以苾芬佐行其¶
教往往曲意迎導流盻羣工莫與爭能豈偶然哉余又¶
聞前世綜核名實至于技巧工匠率精緻完好其由上¶
之所化人人各自為意毋庸苟且明如離婁巧如公輸¶
相傳千百載之下不與草木就泯王氏其登兹乎昌黎¶
公為圬者作傳子厚亦作梓人傳於昔有徴乃為之賛¶
曰兢燕山之陽是為長春其俗果毅爾性其純埏埴作¶
<pb:KR4d0521_WYG_013-5a>¶
器本濟吾人藝精一代為鬼為神鬼神伊誰明天地性¶
方趨二氏羣䝉歸正孚顒假廟俾民知敬藝諫時須旁¶
敷厥聞¶
　　　桂巖上人賛(并序/)¶
瞿曇老子好居旃林至聞諸妙香而得阿羅漢道是香¶
於髙僧大士每有利益異時論色聲香味觸法為六根¶
之累必極於空空而後已何哉盖學佛人塗耳目去愛¶
戀始能不墮邪見而入於精進之地則是香又或為法¶
<pb:KR4d0521_WYG_013-5b>¶
身之贅者非耶大抵吾教於視聽言動先察其法不當¶
為戒謹甚嚴則塗耳目去愛戀而一至於無者固異道¶
也常熟之慧日院有僧秀號桂巖取旃檀林之似而有¶
志四果聲聞之教則世之所謂花之最清者莫桂若桂¶
而巖焉固其所也竊意上人聞是花香如驚風飄瓦不¶
墮染著由有至無如醎水入海如堅氷沃日始聞諸香¶
而實未聞諸香初不知其孰為巖而孰為桂也乃為之¶
賛賛曰惟旃檀林瞿曇之家吐廣長舌天女散花一絲¶
<pb:KR4d0521_WYG_013-6a>¶
勿挂染著皆邪天香石橋仙耶佛耶¶
　　祭文¶
　　　南軒先生忌辰祝文¶
惟公學傳濓洛道貫天人義無所為論至精純切深孔¶
孟洙泗言仁友我紫陽徳日其新位既尊崇澤加於民¶
天生賢哲存順殁寧百世之師陟降在庭以妥以值秖¶
薦于馨¶
　　　朱文公生旦祝文¶
<pb:KR4d0521_WYG_013-6b>¶
恭惟先生追濓配洛孔道愈明至言鑿鑿讀其遺書是¶
稱先覺永懐初度鍾英河嶽&KR0445;泉登觴采菊&KR0313;握神其¶
歸哉九原可作¶
　　　金陵祭楊待制文¶
天髙地下今來古往人品不齊事亦鞅掌嗟生死之一¶
途雖賢智而弗爽惟賢智死而猶生盖以其道長行於¶
穹壌余謂封君之貴者無文章之足放苟天假之以良¶
才亦罕竢期頥之享其或侵尋乎槁項率忘義命而何¶
<pb:KR4d0521_WYG_013-7a>¶
仗身當退而留禄竟亦纒綿於世網是皆平日見鄙於¶
先生之門而先生則凛然貞節皎行宜引日月星辰而¶
直上者耶是故論公之學識則胸貫上下數千年之利¶
害是非邪正灼見乎君子小人之情狀讀公之文字則¶
摛華發藻其動如雷力掃齊梁之纎靡可與賈班而繼¶
響昔公之筮仕也起家於文字鼔舞紫陽之士氣每不¶
遺於闕黨及其入憲府也夙負埋輪之壯志事出順動¶
而非強三為主文省闈髙尚士拾芥於功名由明懸於¶
<pb:KR4d0521_WYG_013-7b>¶
鑑賞儒臺清峻大施教條吏絶為姦士得所養公之譽¶
望愈積而愈光公之父章篤近而舉逺是以聖明天子¶
為之動容滿朝公卿為之稱奬命掌帝制以無慚重涉¶
關河之沆茫古宣擅清凉髙爽之懿名曽不若秦淮邃¶
幽而寛敞歸休引年築室而藉耕大寒不出墐戸而塞¶
向巾車夷猶里尊輩行門攅車馬以問竒室列琴書而¶
匪長閫儀嫓壽而作朋二子俱官而用壯夫何厭世溷¶
濁而弗居忍俾海内諸生而觖望嗚呼哀哉公在新安¶
<pb:KR4d0521_WYG_013-8a>¶
適丁父憂東城倚廬候問日脩公仕浙右化民魯鄒解¶
印而還蘇臺艤舟使者命前釋我羇愁贄以銅彛手弄¶
綢繆來鄭公鄉逺迎道周僕晚而仕千里悠悠見公金¶
陵我老可羞恤我沃我勸我淹留於儕輩中見遇最優¶
銘父墓文佩服琅璆旁觀忌嫉亦衆其咻迨我東歸寒¶
熱靡瘳傳聞訃音已迫深秋嗚呼哀哉昔僕之識公也¶
恨不早及從公之逰也旅進旅退不能忘父母之故邱¶
其歸而復來也蘄一言以自壯何殊乎跛鱉之登山而¶
<pb:KR4d0521_WYG_013-8b>¶
追逐乎驊騮豈期始疑而終信嚮風涕一而莫收孰為¶
鬼而為神恣是慘酷之陰謀先生其果逝者耶吾知先¶
生之精神黙運與造化者侔其蕩蕩乎為祥雲甘雨將¶
變之化之為膏澤而滂流其靡靡乎為良金大寳深藏¶
下土而竒氣不可揜者見之上浮計其昭昭者决不昧¶
特惧夫隱顯出入而難求哀誄投一二於千百斯為巨¶
手筆之贅疣醥清果甘無有庻羞公知吾貧庻無我尤¶
哀哉¶
<pb:KR4d0521_WYG_013-9a>¶
　　李晉仲讀之謂髙古痛快當於古人集中求之¶
　　　告祖先¶
筮仕殊早中更淹滯年近六十始錄吳庠不十年間三¶
領省檄已而拜一命之榮矣吁仕亦何貴夫蚤同儕既¶
榮而殞亦何恨夫遲桑榆容有餘蔭惟我祖宗睠其皓¶
首恤其清苦毋損其聰明俾不弛於脩讀其終相之¶
　　　吳學祝文¶
聖道至大孰敢言喻師表萬世用開太平惟吳大藩藐¶
<pb:KR4d0521_WYG_013-9b>¶
焉分教是慚是懼先聖尚黙相之¶
　　　諸賢祝文¶
惟賢哲不世出上下輝映數百年間聚精神于一堂之¶
上俾為士者永有依歸幸孰大焉某祇役宫墻瓣香告¶
至惟神寔相斯文¶
　　　范文正公祠堂祝文¶
惟公秉忠孝上契於天心置義田風厲扵百世先儒論¶
宋朝人物以公為第一流吳之士子廬焉食焉祠而奉¶
<pb:KR4d0521_WYG_013-10a>¶
之禮也分教來此敢不祇敬¶
　　　代甥方真住為祖考妣入壙文¶
惟生事祭𦵏禮之大經先子偃蹇終身未遂斯志死不¶
瞑目孤孫甚痛之上頼祖宗之靈得先妣姻黨主簿劉¶
公慨念吾祖考貢元之喪在淺土四十八年吾祖妣亦¶
三十三年為書勤懇致伯父中全邑宰荷推旁親之仁¶
賙麦舟之惠以至治辛酉十月丙午合𦵏於問政山汪¶
村之原嗚呼吾父之志遺諸孤諸孤之志實托二三伯¶
<pb:KR4d0521_WYG_013-10b>¶
父時之曠久事之難易神之監矣永安厥壙福我後人¶
㝠報之貽諸伯父者敢為吾祖圖之¶
　　　平江路祈晴祝文¶
吳號沃壌尤瀕沮洳國賦之儲咸在而海漕資焉秋成¶
之際所兾晴明則穰穰滿家官民裕足頃者霪雨不止¶
嘉穀萌芽成功有虧惟神其憐之亟斂陰霾廓舒霽色¶
則民食不匱吏責可逭用是走告祠下以徼惠於神¶
　　雜文¶
<pb:KR4d0521_WYG_013-11a>¶
　　　漢文帝不受千里馬詔¶
昔西旅獻獒於武王王時年八十矣拳拳作書告戒如¶
調䕶嬰孩其曰犬馬非其土不畜不寶逺物則逺人格¶
所寳惟賢則邇人安朕甚嘉之今郡國以千里馬來獻¶
闕庭凡馬自八尺以上為龍傳記所稱非方物而受之¶
是重吾不徳也朕頼天地宗廟之靈四方無虞深居九¶
重出警入蹕將焉用之其復還某國遣使具為令布告¶
逺方毋令復入關者燕昭之世買馬首以致賢士此戰¶
<pb:KR4d0521_WYG_013-11b>¶
國夸誕之風非先王之教也朕無取焉¶
　　　本路勸農文¶
欽惟聖朝以寛仁治天下以務農重穀敦化原曩嵗頒¶
徳音减天下田租之半歌謡載道以頌太平况臘前瑞¶
雪應期豐穰可卜郡守以勸農署衘擇日出郊非徒循¶
故典所以劭農也夫農者天下之本有國之急務古人¶
云一生之計在勤一年之計在春是時不可失也徽介¶
萬山山多於田非他郡田連阡陌比往往梯山而耕尺¶
<pb:KR4d0521_WYG_013-12a>¶
甽而不成一畆又以溪髙易涸乾旱為灾民生其間勞¶
苦太甚郡守視爾農多艱困常思欲寛征輕徭俾生爾¶
父老歸而督子弟治爾耒耜則器不鈍浚爾陂池則水¶
可潴正定疆界則隣息爭依時蒔種則物性遂且衣食¶
足然後知禮義今天下郡縣有學鄉社有學門塾有學¶
皆立教法使人趨善而避惡也爾父老重告子弟曰父¶
慈子孝兄友弟恭則家道肥男耕女織不事㳺蕩則衣¶
食裕毋賭博縱酒食以破家毋犯上訐陰私以敗俗鬬¶
<pb:KR4d0521_WYG_013-12b>¶
狠違法者傷身欺詐反覆者致禍皆爾農所當戒也今¶
而兾爾父兄念老守之言朝夕無忘無怠則醇風盎溢¶
善類汪洋雨順風調五穀蕃庻守之願也爾父老之所¶
樂聞也可不勉諸¶
　　　大成殿上梁文¶
伏以夏曰校殷曰序周曰庠司徒掌邦之教夷之清惠¶
之和尹之任孔子為聖之時巍巍號帝王之師浩浩配¶
天地之大睠兹新安藩屏之國是為文公父母之鄉宗¶
<pb:KR4d0521_WYG_013-13a>¶
廟百官大備其籩豆有踐之禮宫墻數仞凛壓扵風雨¶
震凌之秋南渡始創經二百年前守増修又三四老惟¶
聲教漸被於承平之日適事㑹將迎於起仆之機齧蠹¶
掃除良工踴躍恭惟嘉議賢侯太守作民師帥為國蓍¶
龜樂育㳺歌學子遂菁莪之詠躬先勸相蒿師來楠梓¶
之材勇猛承當非常事業載惟廣文靜逺博士甫里苗¶
裔東吳儒英掣電奔霆立諾不停於頃刻揮金如土成¶
功豈讓於他人光前絶後繼於浮溪舎舊圖新書于堅¶
<pb:KR4d0521_WYG_013-13b>¶
石執斧者右執鋸者左方勤指使之勞如鳥斯革如翬¶
斯飛甚便觀瞻之侈合榱桷棟梁而山積兼冶陶瓴甓¶
以雲屯儼臨七十子於前楹逺續三千嵗之正統葢文¶
王既没寧不在兹乎自生民以來實所未有也匪兕何¶
貶於吾道鳯兮冝復於東周斯人庻知鄒魯之風來者¶
不忘河洛之績昭昭乎王者之服衮冕有嚴潭潭乎聖¶
人之居溪山巨鎮間架旁増於殿陛規模逺獻於伻圖¶
玉振金聲拱竢大成之雅奏春祠秋享祇言惟徳之馨¶
<pb:KR4d0521_WYG_013-14a>¶
香蓍策司祥虹梁肇舉黙助神明之力式聞邪許之歌¶
　　抛梁東　赫日當天聖教同鴈爪水分趨歙浦花¶
　　　　　　屏山遶護儒宫¶
　　抛梁西　簷牙上與斗杓齊郭東門外瞻竒顙鄉¶
　　　　　　黨篇中記執圭¶
　　抛梁南　香火專祠祀晦菴濓洛真傳元的的紫¶
　　　　　　陽髙聳尚潭潭¶
　　抛梁北　九五乾剛奠皇極車書混一古來無禮¶
<pb:KR4d0521_WYG_013-14b>¶
　　　　　　樂薰陶民作則¶
　　抛梁上　萬里青天堪仰望文昌芒色正分明永¶
　　　　　　屬聖師尊素王¶
　　抛梁下　孰使乾坤長不夜道心炳煥如日星文¶
　　　　　　運流行貫華夏¶
右伏願上梁之後經學通明士志髙尚真知實踐由仁¶
義以正人心立孝移忠卑功利而崇王道體認賢侯之¶
勸學懐思郡博之輸貲㒺極恩深追慕綏來動和之妙¶
<pb:KR4d0521_WYG_013-15a>¶
化行俗美丕變風聲氣習之殊侯度増榮賢良輩出兆¶
民頼而一人有慶大道行而天下為公¶
　　　父老告社驅虎文¶
嘗聞禹鑄九鼎而俾民知神姦益焚山澤而禽獸逃匿¶
是先民為之防故居行無凛凛之憂民生斯時得非幸¶
歟後世官有常守以事情不切于國計者委諸神是神¶
之責輕于古而重於今苟神其顧之則民頼以安或黜¶
其視聽而不見恤焉吾民將若之何田農告里之父老¶
<pb:KR4d0521_WYG_013-15b>¶
言有虎涉于河以逼某民之居者朝視其迹盤盤焉場¶
之麦躪焉圃之蔬蹂焉吠者却走聆者股慄神既知之¶
矣借曰神處幽而弗顯聞可謂知乎聞焉而不力捍而¶
去之可謂勇乎今里之父老與神約三日神其帥麾下¶
倍程疾驅以出境土歸穴乎大山長谷之中則戊祀㓗¶
蠲式歌且舞以為神娛又將永永有飲食否則為神羞¶
神其知之明勇之决毋曰昔之負河而去其事在守牧¶
而不我與焉於是父老竦躬屏息再&KR1381;于庭重矢其言¶
<pb:KR4d0521_WYG_013-16a>¶
曰有不知斯言者如師溪白水敢告¶
　　　與曹徳昭御史書¶
僕曩以淺陋偹貟南軒於山川得觀覽龍蟠虎踞之形¶
勢於人物得親炙繼學夣臣二先生之儀刑稍遂結王¶
生之襪執太史公之鞭於文墨議論亦得從容侍于左¶
右得一言以自壯矣當是時閣下方以宏材碩學力賛¶
臺綱席先公不賞之勲庸重中州人物之妙選掃門晉¶
謁不知其幾投贄五言承曉之曰此選體之餘風也中¶
<pb:KR4d0521_WYG_013-16b>¶
丞相公詩集刋成嘗獻古詩錦四章承曉之曰老成之¶
製作也贈行大篇深厚純粹所謂歐陽子之文不見於¶
世二百年矣時時發視之尚覺光燄生楮背兒子逺逰¶
持去諸名勝見之孰不曰汝父嘗辱徳昭先生湔祓如¶
此若曰嚴挺之有此兒在㒒草芥耳何敢望何敢望伏¶
惟閣下首烏臺薦揚致清朝簡注姑繇元幕旋簉崇班¶
糾察百司風采振動東南半天下欲沾潤澤以蘇凋殘¶
者莫不翹首跂足以觀神化惟閣下心潜世訓目熟朝¶
<pb:KR4d0521_WYG_013-17a>¶
儀庖丁牛解於衆理郢人斤運以成風宣上徳以逹下¶
情公之志也蒼生之望也小稚桂芳依棲宇下久矣近¶
得家問極荷提挈尚兾援之清波東睇文星熣燦惟昕¶
夕盥手焚香以祝徳人川増之壽人來儻示一二字以¶
榮遲暮且令子孫珍藏如楚珩崐玉焉幸甚幸甚¶
　　　與孫幹卿書¶
元不佞以儒為業先世嘗領鄉薦與故宋相訥齋同榜¶
而功未竟意謂餘澤粗存於是兀然而守書燈有年稚¶
<pb:KR4d0521_WYG_013-17b>¶
子桂芳常在側焉朝廷用儒由直學始例徴弟子員其¶
後市井之徒携重貲自獻而執柄者魚肉之遂俾儒流¶
退聽亦吾道一厄也所可喜者今更甲令矣後至元中¶
元承乏南軒長入金陵謁繼學王公夣臣張公一見極¶
加禮遇久之稚子逰建業承御史徳昭復禮𢎞政三數¶
公薦入閩南夫邑教㣲職也崇庠冷序也誠不自揆獲¶
登拜扵大人君子之門閣下方以雄文卓行名重當時¶
三徴七辟不肯俯就吾兒小子乃蒙眄眷延之西賔灌¶
<pb:KR4d0521_WYG_013-18a>¶
溉熏蒸皆仁義道徳之懿何翅夫入芝蘭之室立金石¶
之懸也兹蒙寄示妙香盈奩前者又蒙賜監郡書屬辭¶
用意尤為至到區區父子何修而得此於相公哉遡風¶
懐感何日敢忘稚子在職滿還皆相公始終造就之力¶
也予日望之元亮先生儒林巨擘茶次幸斥名末由躬¶
侍几席惟兾珍毖為國自愛慰四海蒼生之望不宣¶
　　　䞇見夣臣張侍御書¶
夫天地至大也一氣之所同貫也故氣之所貫可以透¶
<pb:KR4d0521_WYG_013-18b>¶
金石通山澤一寸之草與千尺之木同其榮一滴之溜¶
與江海之大同其潤葢形有小大而氣無小大物有精¶
粗而理無精粗莊生所謂齊物物本不能齊亦以其小¶
大一氣之所鍾一理之所命故云耳且夫風雨之所㑹¶
晦㝠蔽山谷揮霍動天地其勢力非不赫然大也而一¶
蜉蝣之㣲則知雨之將至而紛翔一鵲之細則知風之¶
將至而卑棲故易曰同聲相應同氣相求釋者則曰聖¶
人通天下之聲為一聲不見有異聲故無一聲之不相¶
<pb:KR4d0521_WYG_013-19a>¶
應通天下之氣為一氣不見有異氣故無一氣之不相¶
求至矣哉斯言也吁王公大人之居世則甚超也其量¶
廓而無外比天地於物無不容其勢力&KR0108;迅比風雨於¶
物無不披拂而沾濡之世之士一聞王公大人之門則¶
畏其大而不敢進苟進矣復畏其大而不敢言苟言矣¶
復畏其大而不敢盡其情此亦無怪其然者後世公卿¶
大夫不下士久矣見一丞簿尚作難於皂隷况王公大¶
人之門乎伏惟侍御相公閣下碩學宏才大魁天下兒¶
<pb:KR4d0521_WYG_013-19b>¶
童走卒知誦君實聖天子方以孝治垂拱遴選耳目重¶
臣畀之以激濁揚清之任十道嚮風百僚屛息儒生趦¶
趄而不敢進者葢有由矣側惟相公閣下以謙撝待士¶
不以已長退人雖小物不違天下之士皆知之故僕輒¶
進天地風雨之説以求逹於左右惟相公進退之¶
　　夣臣先生讀之曰作手作手¶
　　　論近世喪禮¶
自浮屠十王之說興而天下無無罪之親自七七之教¶
<pb:KR4d0521_WYG_013-20a>¶
行而天下廢斬衰齊衰之服是何待親之薄耶吾求之¶
古矣天子祭天地諸侯祭山川大夫祭五祀士祭其先¶
是故吉㓙必告有疾則祈後世謟事鬼神淫祀無福余¶
兒時猶見先輩執親之喪終三年服漆布巾者近來不¶
滿小祥易素為綵習俗之變士大夫亦恬不為怪矣里¶
人大祥親友助以皷吹殊不知㓙絰在身遺哀未忘孝¶
子何聞樂音耶昔魯人有朝祥而暮歌者子路笑之孔¶
子以踰月則善其中道乎¶
<pb:KR4d0521_WYG_013-20b>¶
　　　舟喻示兒桂芳¶
日逰吳㑹買舟江滸篙師嗜利而好招人也偪仄委𤨏¶
坐卧弗舒炎熇上壓沴氣下蒸不嘔則泄同舟之人懼¶
焉晚泊馬目山下貸舟老叟大可容千斛深房髙榻枕¶
簟悉安余始知善用大者不知其為大而器小者自不¶
可揜也汝由是而知務學矣浮躁淺露其量幾何深藏¶
不市而恢乎有容者君子之道也作舟喻示第五兒桂¶
芳且將以自箴焉¶
<pb:KR4d0521_WYG_013-21a>¶
　　　俞中齋刋書集註裒助䟽¶
五十八篇備載帝王之治道三千餘嵗相傳精一之㣲¶
言能於典謨誓命之文若覩遜譲征伐之事功非苟且¶
見豈尋常昔晁錯口授於伏生義猶難究而伯恭道同¶
於朱子見謂猶疑俾聖心日月以重明宜學子星霜而¶
屢易惟我儒林耆宿雅號中齋老抱遺經毎依外傳金¶
猶靡顧有五月披裘之風園亦不窺守三年讀書之志¶
浩翻煙海久積寸銖因成集注之編傳示諸生之誦擬¶
<pb:KR4d0521_WYG_013-21b>¶
新刻梓自覺慳囊好事而有人得道者多助明科斗之¶
絶學不在兹乎為蔡氏之忠臣是之取爾¶
　　賦¶
　　　六藝賦¶
邈予生此東陬兮塊天質之慤醇憤大道之荒塞兮濟¶
聖涯而無津𣺌太素而刻畫兮汨浮文而淪真昡纎巧¶
以為智兮委古制而遺珍嘅羲黄之逺去矣兮儼湯武¶
而孰陳考六藝之本始兮盛行於姬代養顓䝉以聖功¶
<pb:KR4d0521_WYG_013-22a>¶
兮設梯階而前待紛吾髦拂而昧所知兮夫孰外馳於¶
華彩若童牛而加牿兮柅情波而寡悔仰前修之遺則¶
兮豈重吾之欺詒曰禮防民偽兮吉㓙折而賔軍之樂¶
以和夫性天兮聊獨舉於咸池升堂計耦以偕進兮粲¶
爾參連而井儀逐禽以左膘兮御驅逆而先馳書記事¶
而數紀物兮撫民生而有為余固知㓜習而壯行兮乃¶
遵吾之先路由委巷以逹朝著兮束筋骸而履素歌二¶
南之正音兮又申之以豳雅而告具中多雋而不侮賢¶
<pb:KR4d0521_WYG_013-22b>¶
分剡四鍭而如樹御馬正而調良兮固羞言於詭遇彼¶
同文而壹志兮稽竒贏而助賦夫何轍東而暴繼兮覽¶
餘焮而靡存&KR0360;笁荒而申商刻兮復厄訓詁於專門雖¶
稍拾於缺殘兮獲壘洗於盎盆嘆耆舊之白紛兮猶莫¶
探於本根吾小子將何述兮遂潰騰而遭屯被髪於野¶
祭兮羌殺烝而莫辨諧黄鍾於賈鐸兮顔赫渥而舞萬¶
塗膏脂於草莽兮禍彌増於革貫襄琯登戎以敗績兮¶
縱堅靱而痯痯斯篆出而隷亡兮間架毫芒而握筭余¶
<pb:KR4d0521_WYG_013-23a>¶
登髙邱而騁目兮收涕泗之浪浪掲牛尾以髙歌兮擥¶
岐山之鳯凰毋哀曩昔以若仇兮曷不徴禮樂於廟堂¶
拱神都於燕冀兮亘八紘於康莊校藝文以網士類兮¶
吾將㳺帝里而觀光¶
　　　擬騷送盛則賢歸越¶
若有人兮乘長魚雲旗鬛兮鬐為車令馮夷兮為右詔¶
琴髙兮齊驅聞美人兮居海濵出入無際兮飛天津天¶
風吹兮下萬山授余素書兮役鬼神世溷濁兮多變態¶
<pb:KR4d0521_WYG_013-23b>¶
貴魚目兮棄珠琲胡欝悒兮吾將行駕風霆兮㳺方外¶
登嵩衡而騁望俯黄河兮如帶願美人兮再來遺桂枝¶
兮為佩心相知兮逺離如之何兮勿思¶
　　　擬騷送梅如愚歸錢塘¶
雷填填兮海門倏而來兮濤山龍翔鳯翥兮故都玉帶¶
毬馬兮雲中君羌聲色兮為娛紛總總兮馳奔結桂枝¶
兮容與懐美人兮幽樊擥芙蓉兮為葢葺蕙茝兮為軒¶
朝晞髪兮若木夕弭節兮崐崙麕何為兮堂中魴何為¶
<pb:KR4d0521_WYG_013-24a>¶
兮木上寧偃蹇兮好修金石仰觀兮江浪嵗既晏兮將¶
歸𣺌桐瀬兮孤舫與君逰兮河之渚濯吾足兮石齒齒¶
與君擷兮山之秀托吾思兮華靡靡美人去兮増離憂¶
風蕭蕭兮夜雨天門兮九重白玉闕兮珠宫冠進賢兮¶
巍峩鳴蒼佩兮舂容挹斗以酌兮醇黔黎援箕以簸兮¶
清皇風¶
　¶
　¶
<pb:KR4d0521_WYG_013-24b>¶
　¶
　¶
　¶
　¶
　¶
　¶
　¶
　筠軒集卷十三¶
