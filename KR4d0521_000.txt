# -*- mode: mandoku-view; -*-
#+TITLE: 筠軒集
#+DATE: 2015-08-25 00:12:55.012689
#+PROPERTY: ID KR4d0521
#+PROPERTY: BASEEDITION WYG    
#+PROPERTY: JUAN 提要
<pb:KR4d0521_WYG_000-1a>¶
欽定四庫全書　　　　　集部五¶
　筠軒集　　　　　　　　别集類四(元/)¶
　　提要¶
　　　　臣等謹案筠軒集十三卷元唐元撰元字長¶
　　　　孺歙縣人與洪焱祖俞趙老號新安三俊泰¶
　　　　定丁夘以文學授平江路學録再任建徳路¶
　　　　分水縣教諭以徽州路學教授致仕卒集中¶
　　　　朱克用總管詩會序作於至正乙酉自題七¶
<pb:KR4d0521_WYG_000-1b>¶
　　　　十七嵗推而上之生於宋咸淳五年己巳蓋¶
　　　　其始終當元盛時故所作多和平温厚之音¶
　　　　極為虞集所推許又嘗著易大義見聞録諸¶
　　　　書於經術頗深其議論亦不詭於正特元以¶
　　　　鄉校禄終其身未嘗入官臺閣而集中有扈¶
　　　　從灤陽清暑四詩玉堂夜直詩及察罕諾爾¶
　　　　李陵臺諸詩未喻其故疑嘗從人扈蹕上都¶
　　　　有所酬和而傳寫者脱其標題也据朱文選¶
<pb:KR4d0521_WYG_000-2a>¶
　　　　行狀元有敬堂襍著思樂襍著吳門襍著分¶
　　　　陽襍著金陵襍著藂稿幾七千篇分為五十¶
　　　　卷乃其子桂芳手輯故集中間有桂芳題識¶
　　　　此本為程敏政編入唐氏三先生集者僅詩¶
　　　　稿八卷文稿五卷則其所佚固不少矣案元¶
　　　　史方技傳述元代塑像精妙者為劉元諸人¶
　　　　而此集有王才塑工贊稱中州塑工精妙逺¶
　　　　甚飛土為像切中繩墨太原王才實超等倫¶
<pb:KR4d0521_WYG_000-2b>¶
　　　　是元時工此藝者尚多亦可以補史所未備¶
　　　　云乾隆四十三年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4d0521_WYG_000-3a>¶
筠軒集原序¶
詩以格髙為第一三百五篇聖人所定不敢以格目之¶
然風雅頌體三比興賦體三一體自有一格觀者當自¶
得之於心自騷人以來至漢蘇李魏曹劉亦無格卑者¶
而予乃創為格髙卑之論者何也曰此為近世之詩人¶
言之也予於晉獨推陶彭澤一人格髙足方嵇阮唐惟¶
陳子昂杜子美元次山韓退之栁子厚劉夢得韋應物¶
宋惟歐梅黄陳蘇長翁張文潛而又於其中以四人為¶
<pb:KR4d0521_WYG_000-3b>¶
格之尤髙者魯直無已上配淵明子美為四也吾州在¶
萬山間詩人不少朱文公早為胡邦衡以詩人薦公配¶
享孔庭人品近孟子不止於詩唐長孺諱元自里中來¶
訪出詩五十四篇始年三十六嵗其所以可人意者格¶
髙也何以謂之格髙近人之學許渾姚合者長孺掃之¶
如粃糠而以陶杜黄陳為師者也藝圃有作所謂小園¶
僅百步者凡十六句似乎擬陶後二首亦然予為題曰¶
藝圃小集而序之以歸博讀精思而苦於吟進可量哉¶
<pb:KR4d0521_WYG_000-4a>¶
大德八年甲辰九月二十日同里方回萬里敘¶
元頃自金陵南軒代還寓隠問政山中性資頑鈍凡以¶
遊戲筆墨取重士林者一無能焉惟日繙閱舊書早嵗¶
所未悟者如戸牖搴開遽登堂室急如破竹迎刃而解¶
及為應俗文字每因平旦清明纔一觸所思浩浩乎覺¶
其來之易無向來囁嚅艱澁之狀心私竊喜況在金陵¶
時㑹繼學侍御王公夢臣侍御張公甚加稱引志行晉¶
仲公日承磨裨各賜贈言如拱璧而歸古人所謂閉門¶
<pb:KR4d0521_WYG_000-4b>¶
造車出門合轍亦一時之竒遇也自已夘至丙戌凡八¶
年得詩文若干今去其大半文得若干詩得若干命生¶
徒繕寫求同志者訂焉削之又削取百十於二三始遂¶
吾志莊生所謂道在稊䆉雖不足熟饜人腹然生意所¶
發或以為可觀非愚之所望也至正丙戌九月望七十¶
八翁唐元自序¶
