# -*- mode: mandoku-view; -*-
#+TITLE: 筠軒集
#+DATE: 2015-08-25 00:12:55.145020
#+PROPERTY: ID KR4d0521
#+PROPERTY: BASEEDITION WYG    
#+PROPERTY: JUAN 卷七
<pb:KR4d0521_WYG_007-1a>¶
欽定四庫全書¶
　筠軒集卷七¶
　　　　　　　　　　　　　元　唐元　撰¶
　　七言律詩¶
　　　海門潮¶
海門東望樹蒼蒼劃見銀濤混𣺌茫萬古月華同進退¶
千山雲影互低昂魚龍失勢移新穴鷗鷺忘機不亂行¶
估客倚篷心膽掉潮平釃酒酹斜陽¶
<pb:KR4d0521_WYG_007-1b>¶
金輪湧出海門開萬皷聲喧一線來吳越中間分島嶼¶
乾坤上下變風雷幸無鰌舞張旗幟信有胥魂吸酒盃¶
古往今來幾翻覆中天不動拱三台¶
　　　拂郎國獻天馬¶
西戎獻馬大明宫九尺頭昻立朔風身遶黒雲蹄踐雪¶
眼明紫電骨如龍圉人飫豆須三品明月當盧映兩[騣-凶+(鬯-匕)]¶
雉貢越裳周道盛歡歌重見入居庸¶
駿骨西來路幾程涉殘滄海覺身輕一尋向上真非畫¶
<pb:KR4d0521_WYG_007-2a>¶
萬馬皆瘖不敢鳴玉署詞臣揮賛筆虬髯使者被恩榮¶
可憐漢武窮兵日得似天朝賀太平¶
　　　淵明菊¶
誰錫嘉名配往賢香生髣髴義熈前孤髙莫比閒情賦¶
慘澹如思述酒篇白白黄黄荒圃地風風雨雨晚秋天¶
縱殘不受塵沙汙百卉中間節最堅¶
　　　東作¶
垂白村翁懶出門兒孫活計在田園雷掀地上龍蛇窟¶
<pb:KR4d0521_WYG_007-2b>¶
雨暗江南桑柘村曉起荷鋤山月白暮歸濯足澗流渾¶
芹芽笋茁供厨饌耕鑿難忘聖代恩¶
　　　三月三日初度¶
八十山翁秃鬂蒼衰殘何計硯田荒眼看稚子頭皆白¶
夣想故人天一方有手尚堪揮酒盞當塲誰敢論文章¶
賜衣一襲君恩重門巷風清拂袖長¶
　　　花朝訪朱元輔不值¶
白版橋邉水帶沙穿深度宻訪君家䋲床棐几門㣲掩¶
<pb:KR4d0521_WYG_007-3a>¶
野逕山蹊桃始華處士未歸籠有鶴耕夫纔饁樹啼鴉¶
知音不遇空囘首獨立東風幾咄嗟¶
　　　近苦目熱齒疼¶
老去都慿造物兒潘郎何恨鬂成絲身如大樹頻生菌¶
眼似明河詎有脂擬借麻姑搔癢具浪傳淵客泣珠為¶
直須靜黙安靈府驅盡閒愁聽奕棋¶
百年四萬日垂老三十六牙城早空老去寃親情頓減¶
俗間毁譽恐非公長康啖蔗扵形外杜老㸔花似霧中¶
<pb:KR4d0521_WYG_007-3b>¶
甚笑懲羮憂熱惱氷虀百甕策神功¶
　　　扈從灤陽清暑¶
漢皇移蹕向囘中風伯清塵暑氣空驂乘文儒承顧問¶
獻𤓰父老撫疲癃夷王逺致金駞座宿衞頻分玉韔弓¶
萬嵗千秋奉明主此行逰獵得非熊¶
萬里提封掌握間離宫風露占清寒乗輿纔動關星象¶
御食精調領大官金齒蠻王來獻寳玉堂學士摠彈冠¶
惟應逰豫安中外萬嵗齊呼天可汗¶
<pb:KR4d0521_WYG_007-4a>¶
令下趨燕早離秦龍城風露正侵人上方寳劔光馳道¶
大駕金根警蹕塵千里桑麻觀樂土三時鼎爼得賢臣¶
善調玉體清凉國聖厯宜過億萬春¶
尚覺尭居古兾方鈎陳太乙暮蒼蒼稍同漢室清凉殿¶
不比南朝石步廊味薦猩唇來島嶼囊盛馬乳挹天漿¶
遥知煇翟承君寵下士何由望末光¶
　　　次韻周彦明¶
纔出城南眼倍明周園讌集客非生漁家結屋通隣好¶
<pb:KR4d0521_WYG_007-4b>¶
水廟飄香度竹清曳杖毎愁苔逕滑開軒初愛葛衫輕¶
路人偶識先生面怪我媻跚勃窣行¶
築屋南宫牕戸明堦閒一任紫苔生石橋誤覔天台路¶
竹院平吞練帶清林果毎垂簷際重茶烟直繞樹頭輕¶
閬州絶唱今誰繼大似麻源上谷行¶
　　　家園夜坐追思舊日感懐寄洪存心¶
卧㸔天星嘒嘒明還從蘋末覺風生人驚老醜縁多病¶
天錫詩材忌太清建鄴城中千日醉桐江波上一絲輕¶
<pb:KR4d0521_WYG_007-5a>¶
不如歸老尋姻友明月街頭一字行¶
卧聽秋蟲咽到明驚心髀肉不重生厭吟旅舍烏棲曲¶
幾嘆豪家潁水清先友記中春夣冷貴人頭上雪莖輕¶
倚門望久歸來日又向金門掉臂行¶
　　　次韻學正青山李公¶
齋閣深藏學懶殘時從池影㸔雲還尋花尚有春孤注¶
庇士誰為厦萬間人似雲松髙偃蹇文如霧豹見斕斑¶
忘年幸結同寅好毎愧踈庸頼鑄顔¶
<pb:KR4d0521_WYG_007-5b>¶
　　　次韻劉時中郎中題垂虹橋二首(後除/待制)¶
初疑蜃氣結穹窿還訝晴虹下飲空影動星辰天拱北¶
勢連湖海日流東祗言履險宜求濟不用需孚已奏功¶
擬效相如題幾字區區駟馬愧雷同¶
岸束黄流訴不平行人朝暮躡長鯨占星已覺天根見¶
不日能驅山骨成萬里途遥催驥足三更潮動聽鼉鳴¶
沙門願力彌精進從此津梁徧海瀛¶
　　　艾㓜清北逰¶
<pb:KR4d0521_WYG_007-6a>¶
平生父子遷固史人間拘忌隂陽流青山白髮老更好¶
黄河泰華君重逰吳人熟念旅𤨏𤨏范叔自笑寒颼颼¶
圖書東壁委山積儻因文藝資旁搜¶
　　　送于尹之官烏程¶
延祐初科名進士烏程百里新郎官醇如箬酒光照面¶
清似霅水晴生瀾熊吞貉子誰敢過鶴在雞羣人共㸔¶
循資便合上栢府輸盡平生一寸丹¶
　　　次韻許彦昭見貽之什¶
<pb:KR4d0521_WYG_007-6b>¶
客忩慙息帳浮烟畏暑情懐易惘然歙嶺遥瞻天一角¶
吳門經見柳三眠白頭映雪須盤蓿金盌盛漿只玳筵¶
丁卯集成詩律穏竹林今日識諸賢¶
　　　天平山¶
天平山裏唐朝寺蘋藻重來薦范公夾道松陰常帶暝¶
傍巖池影秖涵空石排甲士雲千竈藤走文蛇地百弓¶
心與義田同不死年年䆉稏舞秋風¶
　　　眠松¶
<pb:KR4d0521_WYG_007-7a>¶
何年手種吳山阿鐵石作幹枝森羅蟠泥爪甲自菌蠢¶
干霄意態寧婆娑孔明竟是卧龍者安石其柰蒼生何¶
慿誰喚醒出空洞山前萬耦披朝蓑¶
　　　饑馬昻夫郡侯赴池陽¶
紫馬東來有耿光九華秋色對蒼蒼氣涵西極山河秀¶
材壓中州翰墨塲飽腹蓬蓬民有飯中流𣺌𣺌濟逄航¶
循良傳裏無多事勸學劭農徳意長¶
往嵗從容侍次公今年又識大蘇翁傳家龜鶴留清節¶
<pb:KR4d0521_WYG_007-7b>¶
驚世文章有古風五馬二毛新郡牧九華千仭舊江東¶
遥知沙際迎笳皷旗影翻翻曉日中¶
　　　送牟景陽都事之官帥府浙東¶
𣺌𣺌吳江接蜀波廟廊勲業舊鳴珂一門兄弟身先貴¶
三世文章譽不磨大府賢僚參賛暇元戎小隊笑談多¶
諸公不作臨岐醉奈此朔風吹㡌何¶
龍飛在御仕逢辰潧府俄遷帥府新慷慨要為天下士¶
雍容且作幕中賔文章政事熊魚味野店山橋車馬塵¶
<pb:KR4d0521_WYG_007-8a>¶
十萬軍民同挾纊梅花角裏亦囘春¶
　　　送李録事正卿歸安仁¶
止善堂成煩董役采芹亭厰舊論文味甘吳郡三年水¶
影共江東一片雲柳媚河津知送客馬嘶官路悵離羣¶
賜金増秩皇恩近歸去萬山吾隱淪¶
　　　過養材村¶
養材源頭桑柘黒息溪渡口烟水昏蠶生羞入懶婦手¶
燕乳不擇貧人門冷官嵗月空得老客路荆棘今消魂¶
<pb:KR4d0521_WYG_007-8b>¶
三十六䇿歸最好迎人稚子踉蹡奔¶
　　　宿梅堰¶
日斜梅堰散牛羊漸近鄰舟借燭光夾岸長楓渾欲醉¶
持篙小女白如霜幾年湖海催衰鬢半紙功名笑漫郎¶
大小馮君文雋雅相㸔喜色映眉黄¶
　　　十一月一日雨齋作¶
急雨投窓作意鳴昏昏城皷欲初更青燈猶是忘年友¶
黄菊終然不世情床下小蟲工細響風前老鴈恨孤征¶
<pb:KR4d0521_WYG_007-9a>¶
便應心膽渾如鐵飰顆相逢亦瘦生¶
種花隔嵗學兒嬉又及秋風洒菊枝指甲秃無搔癢具¶
形容衰似别家時雲臺功業年華晚黍谷陽和造化私¶
苜蓿盤空猶健飰霜螯適與麯生期¶
去去重來若隔晨踈窓暗壁漫凝塵獨行荒圃忽佳菊¶
偶值同鄉即懿親縱辦笑談供餉客尚憐幽閴易傷神¶
家山此日開爐飲笑擁孫雛白勝銀¶
　　　再用韻荅顧薦卿¶
<pb:KR4d0521_WYG_007-9b>¶
驍騰伏櫪待長鳴解織天機日七更客路風埃先得老¶
道人木石本無情履穿何用嘲東郭句好元須繼北征¶
來往脩廊共談笑今宵賸喜月眉生¶
　　　讀子敬龔先生江東小藁¶
詞場詩社老䏻成宿將臨邉號令明盡洗鈆華㸔絶色¶
何煩絲竹聽希聲謝韋向上無圭角濓洛方來以道鳴¶
自古文章分正閠紛紛齊楚孰爭盟¶
宫墻面對閲時流能事髙懸水鏡秋清苦三年嗟刻楮¶
<pb:KR4d0521_WYG_007-10a>¶
繁華滿目付浮漚坡公門下無多客工部毫端有萬牛¶
倘乞刀圭生羽翼㑹隨雞犬上瀛洲¶
寂寞祠官升斗謀山川黄落未歸舟五更孤枕六旬客¶
二句三年雙淚流醉倒浣花宗武在行吟楚澤屈原愁¶
願因紵縞酬投贈不貴人間萬户侯¶
　　　再用韻謝龔子敬¶
繩削無煩早混成直須平步到泉眀深窺鐵網珊瑚影¶
響徹金蛇霹靂聲傾蓋交情嗟晚合追風意氣羡長鳴¶
<pb:KR4d0521_WYG_007-10b>¶
問渠大國衣裳㑹蕞爾江黄許乞盟¶
老子圓機傲九流誰將塵滓混清秋談詩直指形神影¶
撫世何心夣電漚愧我智多非老馬輸公硎發失全牛¶
功名未譲麒麟閣賦手先還鸚鵡洲¶
瀛謝奎殘淺近謀居仁首¶
縝宻如盛水不流楓落吳江知鴈過月明巫峽聽猿愁¶
玉堂今夜凉生硯李廣材髙老不侯¶
　　　老竹道中¶
<pb:KR4d0521_WYG_007-11a>¶
離離官堠蘚㾗生苦為行人管送迎投老年華憎厯換¶
近鄉途路覺身輕危峯壓雪爭寒意疾吹驅雲漏日明¶
想得祭先新釀熟糟床急㵼雨簷聲¶
　　　次韻汪處謙雪中度昱嶺見懐¶
凍合無聲竹下溪蹣跚投宿野橋西人行蜀嶺愁應絶¶
路入仙源意轉迷浪湧鯨鯢連鉅海天輸玉帛出全齊¶
今宵且了還家夣不管楊花撲逺堤¶
長城如畫練横溪歌吹何心戀竹西白首尚違商嶺卧¶
<pb:KR4d0521_WYG_007-11b>¶
多岐爭奈具茨迷千山雪齊銀屏出一夜氷生玉筯齊¶
稚子忽來推午枕相邀挑菜步前堤¶
歸來未擬泛南溪夣繞𤣥裳已掠西芳草池塘春尚淺¶
殘梅亭榭徑偏迷詩如大國誰雄楚酒似青州直到齊¶
猶憶往來吳㑹熟虹橋飛舞跨長堤¶
　　　二十七日謙父詩來是日僕如獅潭越三日二¶
　　　月初吉用韻奉謝¶
碎月灘前共飲溪泥留指爪逐鴻西歸尋松菊盟猶在¶
<pb:KR4d0521_WYG_007-12a>¶
舊㸔烟花眼不迷泉竇通時流易滿柳條多處剪教齊¶
墻頭過酒休辭醉草軟如茵襯碧堤¶
剪刀峯凸接獅溪東嚮書齋背日西小飲喜從山鳥勸¶
安禪寧為野狐迷牛磨老樹胡偏動馬嚙枯荄齒易齊¶
乍别市朝謀寓隱閉門擬欲斷橋堤¶
　　　次韻程静齋倚山書院¶
夣斷東南一角天當年宅揆帝圖全安邉充國無居右¶
胙土周公已拜前御賜有來分鑿落威聲或許過燕然¶
<pb:KR4d0521_WYG_007-12b>¶
詩書遺澤傳三世竒寳于今屬後賢¶
往事傷心杞國天幾家喬木得生全清門鼎鼐流傳日¶
緑野煙花指顧前塵境夣身今往矣秋風兒淚故澘然¶
倚山精舍新題榜剰說青氊奕世賢¶
乃翁仙馭上寥天身贖嗟無計萬全猶見雲横朝枕外¶
空悲月冷夜臺前相門自昔推長白耆舊于今憶浩然¶
更號定知羊棗意孟莊那得並稱賢¶
瀟湘一舸水中天歸訪人琴兩不全成佛未應居謝後¶
<pb:KR4d0521_WYG_007-13a>¶
爭名寧用愧盧前雲山在望徒紛若絮酒臨風為憮然¶
聞道嗣宗多子姪仲容雖老最為賢¶
今日桃源别有天四時欄檻百花全摇摇翠蓋清風裏¶
采采金英白露前玉樹郎君應俊甚霜髯學究想皤然¶
逰吳適越真堪笑客授如公覺獨賢¶
　　　次韻蔣野巖寄仲山二首兼簡雲巖先輩¶
詡徑聲猷豈勃興公家伯仲摠堪稱人間狡獪嗔三穴¶
年少輕肥笑五陵晚境衣冠宜質朴故園梅菊有交承¶
<pb:KR4d0521_WYG_007-13b>¶
詩來字字含烟霧報稱應慚錫百朋¶
九十年華撫廢興貞元朝士尚誰稱芝歌自昔悲商老¶
麥飯何從洒漢陵物外仙蹤諧夙好眼前俗子祗羞承¶
林棲未卜重參請玩易空憐龜十朋¶
　　　次韻陳國表秋日登姑蘇臺¶
漭漭重雲鴈影奔慿髙極目水邉村黄池未覺盟言冷¶
宰噽空令主聽昏離黍秋風増感慨斷碑殘日鑒亡存¶
方來楚漢無窮事説與芻蕘亦黯䰟¶
<pb:KR4d0521_WYG_007-14a>¶
讀書堂上芥為舟夣想乾坤外十洲政爾客氊真得冷¶
猶嗟病骨早知秋有心擊磬寜忘世(國表近奉儒/司委董石磬)無計¶
歸耕却恁愁鴈塔題名何恨晚西家畢竟愧東流¶
　　　國表山長偕諸君逰虎丘屬兒子桂芳卧疾敬¶
　　　用次韻¶
聞道兹逰取友端虎丘山下水雲寛青燈不似少年好¶
白石空歌長夜漫兒病自憐如鶴瘦客氊誰念似氷寒¶
坦途付與安行者未信人間百八盤¶
<pb:KR4d0521_WYG_007-14b>¶
　　　次韻朱竹齋見寄¶
詩到人憎不直錢吾儕參請幾經年響鳴赤壁江臯鶴¶
清嚥蘇公雪窖氊净洗腥羶歸白社豁開雲霧見青天¶
邇來有口且挂壁梔貌紛紛值售鞭¶
　　　十一月十九日先君子始生寓館薄奠凄然感¶
　　　懐明日馬上作¶
陽生葭管凍㾗交尚憶親容淚濕袍弟姪上堂紛拜跪¶
老翁扶杖醉酕醄天荒地老梅魂冷月黒雲深鴈呌勞¶
<pb:KR4d0521_WYG_007-15a>¶
客裏情懐元自惡門前風樹併蕭騷¶
四日猶遲月下弦平生此日倍凄然寒梅不死春風面¶
孤子能忘罔極天時果隨宜來肸蠁靈衣髣髴見連蜷¶
忍貧正足光先志但願書燈久逺傳¶
　　　正月七日雪後過鄭村陪祭鄭録事私諡貞白¶
　　　焚副有作¶
雪後溪山盡陸離笋輿伊軋度前陂孟貞曜諡哀終古¶
郭有道碑無愧辭薦盥有嚴賔在位含酸豈但哭吾私¶
<pb:KR4d0521_WYG_007-15b>¶
郢歌不斷凄凉意颯颯隂風動素帷¶
　　　午厨元章餉溪螺菜心妙甚¶
種自園丁始甲芽得從溪女淺含沙針鋒入殻挑深肉¶
椀面横枝帶嫩花翡翠脫翎分𤨏碎淳母到口敢矜誇¶
不隨羊酪同肥雋只許南烹伴蛤鼃¶
　　　九月七日曉牕聞雨有懐¶
白髪蕭蕭奈老何驚㸔木葉下層波百年最恨别離苦¶
九日無端風雨多儕輩舊交登鬼録江湖滿地足漁歌¶
<pb:KR4d0521_WYG_007-16a>¶
殘生懶作禁門鍵隨分安居養至和¶
前月慿軒望斗牛舉頭鴈影又深秋黄花有幸霑新潤¶
歸燕何心説舊愁甲子雨占禾附耳庚申夜守客搔頭¶
兒曺想理登山具碎月灘頭上釣舟¶
　　　連雨九日乍晴¶
風閣簷聲靳不流尚容老子望清秋千崖萬壑爭新齊¶
黄菊紫萸欺白頭侯喜誰同温水釣山公曽共習池逰¶
卷書危坐思疇昔萬里終慚浩蕩鷗¶
<pb:KR4d0521_WYG_007-16b>¶
　　　煉師吳定夫孫元京先生外孫元京無嗣勉繼¶
　　　家學山中夜話因贈小詩¶
半世求田未得田老來尚結讀書縁千山濃淡古今畫¶
一水微茫上下天閒侣鳴鳩管晴雨偶隨孤鴈立風烟¶
野山詩客騎鯨去猶喜賢甥續斷弦¶
　　　十月初六日携芹芳入藤坑將營壽藏題詠¶
山石犖确日欲昏天寒人家早閉門昨朝聞虎過西崦¶
一翁抱犢耕前村露華成珠草頭濕月色走汞波中翻¶
<pb:KR4d0521_WYG_007-17a>¶
篝燈呼酒雖稍急避席欣逢老弟昆¶
百年鼎鼎寓塵寰寒暑相催不暫閒自笑讀書生白髪¶
也思埋骨要青山虎龍深抱泉源□鷄犬相聞里社間¶
但勒詩人唐子碣浮生誰脱鬼門關¶
　　　病起雜書¶
荒齋孤坐思凄然齒痛無聊隱几眠病減終朝那廢藥¶
體衰初夏尚裝綿百年誰免夣槐國萬事何須使鬼錢¶
却笑山丹矜節序鮮葩如火噴晴烟¶
<pb:KR4d0521_WYG_007-17b>¶
單衣未試晚風柔村舍歸來過石頭眼力不勝燈力燄¶
蛙聲偏競雨聲愁聃翁久悟身為幻李廣休嗟老不侯¶
閒客不來心愈静聊將歸思問沙鷗¶
欲落不落山上月思歸末歸菴中人可能快手剸犀兕¶
况欲被髪騎麒麟㝠㝠磨刮詣理窟惺惺警悟存書紳¶
昔豪新懦忽自笑松花作意霑烏巾¶
　　　病中釋懐¶
衰病相尋不用悲花殘葉脱恁天時親朋先死數十輩¶
<pb:KR4d0521_WYG_007-18a>¶
造物遲留千百詩齒痛雖無食肉相眼明猶辨受辛辭¶
傍人莫作龍鍾㸔百榼開筵把柘枝¶
　　　九日同元亨逰崇福寺懐鄭景尹山長奕夫¶
山中古寺四無隣此日尋幽度澗濵快馬氣驕欺老子¶
閒僧醉熟避逰人一枝菊瘦秋光獨百尺樓髙旅望頻¶
遐想豁然文學掾揮毫題徧練屏春¶
　　　次韻童一清兼簡槐里諸公¶
當年玉殿聽宣麻森栢祠前過客嗟鼎鼐樓臺俱世業¶
<pb:KR4d0521_WYG_007-18b>¶
林泉詩酒是生涯揩磨文正床床笏愛惜平泉樹樹花¶
幾度思公乘雪棹愚夫終笑戀西家¶
仙源易得是胡麻濟勝何須羡咄嗟義訓惟應傳竇儼¶
物妖真足唾王涯寳箋尚閟宸奎字畫册多描别殿花¶
峙玉森森知敬客江南文獻定誰家¶
懶婦無功治枲麻黔敖餓死恥來嗟少年有志功名㑹¶
投老相依水石涯閒傍青松承露滴愛拈紅葉綴霜花¶
去來横豎皆兒戱莫訪成都賣卜家¶
<pb:KR4d0521_WYG_007-19a>¶
　　　寄吳郡汪叔志推官¶
三譲名藩古不磨官塘魚米萬艘過新安城裏浮溪𣲖¶
延祐塲中進士科執筆詳刑寛箠楚化民知法避江河¶
是行慣識平生操細酌寒楓葉底波¶
廿載湖山兩見之瓊林炯炯照須眉忍饑正字思亭記¶
投老都官宛水詩隨世功名鞭影動圜扉惻怛草心知¶
吳箋搗就秋溪石閒染雲烟郡閣時¶
　　　文公聞孫仲謙以韋齋故宅為里豪所奪將白¶
<pb:KR4d0521_WYG_007-19b>¶
　　　之憲府比來山中徴言余適卧疾弗克見敬謝¶
　　　七言¶
荒村卧疾闕知聞有客相尋水石濆筆底難為皇甫湜¶
人間正少孟嘗君酒沽野店頻添水袖拂松梢半惹雲¶
日暮想君投宿地柴門木葉落紛紛¶
維摩示疾寜非疾吏部送窮還得窮身似春蠶初伏日¶
貌如霜葉乍禁風大賢有後昭先徳東魯歸疆待至公¶
今代宛陵宗匠在書成萬一寄飛鴻¶
<pb:KR4d0521_WYG_007-20a>¶
　　　對雨書示兒曺(時與老妻俱/大病新起)¶
一種霜毛鏡裏分禪窻静對度微曛山妻近喜扶床坐¶
老子新箋斷酒文馬革裹尸無長物祈連象塚慟三軍¶
儻令身後銷遺臭未用深悲溟漠君¶
病餘幸脫鬼門關肩聳如山耐曉寒老至萬縁雖是夣¶
愁來一枕正難安多情社燕歸茅舍薄宦鮎魚上竹竿¶
江海鳴舷猶解賦何須苦道誤儒冠¶
湫隘㕓居過白頭五年天假住林邱十分竒事聞喧澗¶
<pb:KR4d0521_WYG_007-20b>¶
二月東風索敝裘家問頻通煩使鶴罌儲告乏愧耕牛¶
未妨舉案交相賀菽水清懽尚可酬¶
湘竹簾髙映夕曛支頥㸔度北山雲壽徴漫㸃眉間白¶
睡思頻添枕稜紋自斷此生巢飲醉誰能免死鬛封墳¶
羮桮糝芋便衰齒猶笑何山易破葷¶
春來風雨厭經旬簷菌排釘眼底新年過六旬賖死客¶
花寧幾樹待逰人溪流窘束黄牛峽汗汁渾霑白㲲巾¶
之武自嗟還自笑英雄幾聚北邙塵¶
<pb:KR4d0521_WYG_007-21a>¶
　　　淳安方良輔惠訪贈龎字韻¶
荒齋夜雨厭浪浪小市俄㸔陸作江踈鬂雙飄憐我老¶
洪鐘萬石待君撞青山擁坐如招隱白雪聞歌别有腔¶
此日掀髯成一笑從知早嵗許敦龎¶
　　　再和龎韻¶
今代提封邁樂浪文華舊説盛吳江晴天虹影中流見¶
山寺鐘聲半夜撞謬倚講帷常靦面強横孤笛不成腔¶
分陽近喜陪詩社能免黔驢陋質龎¶
<pb:KR4d0521_WYG_007-21b>¶
　　　五用龎韻贈王在中¶
老硯嗔人兀矮窓南隣索茗杓分江五經文字從師讀¶
百尺烟樓待子撞静玩圖書心有法圈存魯薛皷無腔¶
相逢飯顆縁詩瘦莫問將軍骨相龎¶
　　　次韻僉事聶公分水道中¶
名重中州泰華峯胷澆今古覽怱怱坐令列郡銷姦黨¶
猶許諸生立下風垂象盡知宗北極瓣香今幸拜南豐¶
分陽原隰煩絲轡掃却浮雲見碧空¶
<pb:KR4d0521_WYG_007-22a>¶
　　　分司聶公令賦冬日田家¶
屋外茅茨滿意秋轉頭風色易颼颼暖囘最愛三竿日¶
耕罷方閒十具牛豆筴暴乾髙著架麥畦嫌淺更開溝¶
青樓歌舞新衣換軋軋寒機卒未休¶
三家村裏澹風烟凍合銀床曉汲泉逐兎惟應當臘後¶
教牛須要在春前經霜早菜烹來羙入碓香粳擣出圓¶
桑樹雞飛犬摇尾主家頻索地租錢¶
田家雖苦樂猶真新搆茅簷壓樹身婚嫁關心從賤糴¶
<pb:KR4d0521_WYG_007-22b>¶
羔豚餞嵗接比隣地爐柮榾烟銷冷籬落梅花暖笑春¶
八十老翁筋力健兒孫俱是太平民¶
說著田家百不憂冬來芋栗已全收日暄披著黄綿襖¶
露地㸔殘白牯牛書學兎園甘苜蓿聲聞野碓代更籌¶
薺花吐出春風面笑我何為滯此留¶
老翁生不識公侯羞殺逢人曲似鈎薄有田園供嵗計¶
莫將名利惱心頭籬懸苦瓠將收種門掩蒼苔逈得秋¶
旋斫松明留客坐瓦盆浮蟻酒初篘¶
<pb:KR4d0521_WYG_007-23a>¶
經簷日薄映氷清暫息扶犁隴上耕户析差科少官事¶
年豐粔籹作人情草枯可了烏犍飽甕小猶堪白&KR1089;傾¶
賸對兒孫戒勤儉方今四海不言兵¶
阿翁阿嫗髪如銀喜弄孫雛過近隣酒入豳風偏養老¶
芋藏土窟可延賔誅茅牽補先防雨植柘包纒不待春¶
官府清明公事減桃源那得似堯民¶
村墟煙火抹山灮尚覺頺垣井竈荒寒夜織殘機杼月¶
豐年填滿富家倉葛根縱白難充腹蠒纊徒温不在床¶
<pb:KR4d0521_WYG_007-23b>¶
貸米浙商貪子本莫教鴻鴈度斜陽¶
　　　過淳安投楊如軒主簿¶
勾稽監税兩勞人官舎如舟近水濵剰賦詩篇掇風景¶
肯將鞭筭費精神笑談喜近文儒地行旅新過道路春¶
猶有趨隅舊文學蒼茫來此問通津¶
　　　題程伯玉盤趣亭¶
盤趣亭中酒一杯葵榴照眼履侵苔林深别有天地濶¶
梅熟毎招風雨來王氏槐庭増黼黻米家書畫壓瓊瑰¶
<pb:KR4d0521_WYG_007-24a>¶
衰年制飲真成醉相送煩君首重回¶
　　　將之金陵留别彦珍叔固伯善世延楚善諸生¶
小軒向夕一燈紅紙響蠶聲角近功老我聊為俄頃助¶
諸生俱有古人風靈山窓外松千樹采石江頭月一篷¶
黄卷鑚研宜喫𦂳家聲元是宋三公¶
　¶
　¶
　¶
<pb:KR4d0521_WYG_007-24b>¶
　¶
　¶
　¶
　¶
　¶
　¶
　¶
　筠軒集卷七¶
